# Seconda scena: la bottega di Raffaello

Il protagonista si ritrova in un luogo all'inizio buio, in cui può scorgere solo delle ombre che sembrano attrezzi di lavoro di un falegname, o di un pittore.

Si vedono dei fogli sparsi su un tavolo. Il protagonista si avvicina e ne esamina qualcuno, sono i fogli del cartone preparatorio per l'affresco.

Si avvicina Raffaello a lume di candela e comincia a parlare con il protagonista. Dopo qualche battuta, i fogli volano su un grande cartonato (804cmx285cm) posto in verticale davanti a loro, riempiendo gli ultimi spazi vuoti che mancano al suo completamento.

Si allarga la visuale ed aumenta la luce, e si vede che ci si trova nella Stanza della Segnatura. Il cartonato si trova esattamente dove dovrà essere realizzato l'affresco.

Raffaello o il protagonista prendono un carboncino e fanno un ultimo segno simbolico sul cartonato. I contorni delle figure si illuminano, la visuale viene risucchiata attraverso un punto di questi contorni, si passa attraverso un foro e dall'altra parte si arriva alla scena successiva della Scuola di Atene vera e propria (questo passaggio vuole richiamare la tecnica dello spolvero, con cui i disegni preparatori passavano sulla parete da affrescare).

## Bibliografia

Per maggiori dettagli vedi:

- [Il Cartone di Raffaello per la Scuola di Atene in mostra a Milano - Storie di Chi](http://storiedichi.com/cartone-raffaello-pinacoteca-milano/)
- [Di quanti fogli è composto il cartone della Scuola di Atene di Raffaello? - Centro Restauro La Venaria Reale](https://youtu.be/eDC_w9oK9R8)
- [La tecnica dello spolvero - Finestre sull'arte](https://www.finestresullarte.info/opere-e-artisti/la-tecnica-dello-spolvero#:~:text=Il%20cartone%20pi%C3%B9%20famoso%20della%20storia)
